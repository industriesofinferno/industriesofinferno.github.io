---
layout: post
real-post-title: Dark Sonority – Kaosrekviem (Terratur, 2012)
featured-image: /music/darksonority.jpg
featured-image-alt: kaosrekviem cover
image:
  path: /assets/images/music/darksonority.jpg
  height: 100
  width: 100
categories: [music]
tags:  [black metal, norway, 2012]
excerpt: Ένα EP διαμάντι, το οποίο πέρασε σχετικά απαρατήρητο, αλλά έμπασε τη μπάντα πολύ ψηλά στη λίστα των must-follow.
author: Athotep
---

Πόσα μνημονικά καμπανάκια χτυπάνε στο άκουσμα του ονόματος **Kaosritual**; Η νορβηγική μπάντα από το Trondheim έσπειρε 2 αξιοπρεπείς low-fi κυκλοφορίες, πριν πέσει σε τριετή χειμερία νάρκη το 2009. Το 2012 τίναξε από πάνω της τη σκόνη του παρελθόντος(το θάνατο του Mehimoloth συμπεριλαμβανομένου), αλλάζοντας όνομα σε **Dark Sonority**, και δηλώνοντας παρούσα με το ep *Kaosrekviem* (προφανές λογοπαίγνιο για τη μετουσίωσή τους).
{: class="indentia"}

Με πολύ καλύτερη παραγωγή από αυτήν των 00’s, οι νορβηγοί εδώ παρουσιάζουν ένα δισκάκι τριών δικών τους κομματιών, συν μια διασκευή στο *Call from the Grave* των **Bathory**, η οποία χρονολογείται από τις Kaosritual εποχές(2004 για να είμαστε ακριβείς). Ιδανικό αριθμητικά tracklisting για ένα ep που σφύζει από σκοτεινή φρεσκάδα, υιοθετώντας μια αμιγώς νορβηγική οπτική στο ορθόδοξο κατασκεύασμα. Στιβαρές κιθαριστικές δομές που ελίσσονται σε μπουντρουμικά μονοπάτια, ύπουλες heavy δοξασίες στη σύνθεση, κατανυκτική ατμόσφαιρα, φωνητικά που μανιερίζουν ανάμεσα σε επιβλητικό ξέσχισμα και υμνικούς παραλογισμούς. Οι μοναστικές διδαχές του **Attila** πανταχού παρούσες, μπολιασμένες με χαοτικά παραληρήματα.. Το στίγμα των **Ondskapt** του πρώτου δίσκου, αλλά και των **Ofermod**, ζέχνει στην κυκλοφορία, σκεπάζοντας με μια μυστηριακή κουβέρτα το όλο δημιούργημα. Η περιηγητική διάθεση οριοθετείται εντός στοιχειωμένων/κολασμένων τοπίων, με τον ακροατή να λυτρώνεται από τις σοφά σκορπισμένες ατενιστικές ανατάσεις.
{: class="indentia"}

Ένα ep διαμάντι, το οποίο πέρασε σχετικά απαρατήρητο, αλλά έμπασε τη μπάντα πολύ ψηλά στη λίστα των must-follow. Ενσωματώνεται στις υποχρεωτικές κυκλοφορίες από Νορβηγία μεριά για την τρέχουσα δεκαετία.
{: class="indentia"}

<iframe style="border: 0; width: 100%; height: 120px;" src="https://bandcamp.com/EmbeddedPlayer/album=2565966509/size=large/bgcol=ffffff/linkcol=0687f5/tracklist=false/artwork=small/transparent=true/" seamless><a href="http://terraturpossessions.bandcamp.com/album/kaosrekviem">Kaosrekviem by Dark Sonority</a></iframe>