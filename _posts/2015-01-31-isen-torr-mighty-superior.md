---
layout: post
real-post-title: Isen Torr – Mighty & Superior (Metal Supremacy, 2004)
featured-image: /music/isentorr.jpg
featured-image-alt: isentorr
image:
  path: /assets/images/music/isentorr.jpg
  height: 100
  width: 100
categories: [music]
tags:  [epic metal, uk, 2004]
excerpt: Κιθάρες πολεμικές, ροές με την ταχύτητα κολλημένη στην marching σταθερά ενός εκστρατεύοντος γεμάτο ελπίδα τάγματος.
author: Athotep
---

Να παίρνεις φόρα και να πετάς καυτό μάγμα στη μέχρι στιγμής γραμμικότητα της ιστορίας που δε σε αφήνει να γυρίσεις πίσω στο 2004 και να αναγκάσεις, υπό την απειλή τραμπουσέτας, τους υπεύθυνους για αυτό το διαμαντένιο ep, να κυκλοφορήσουν τουλάχιστον ένα full-length. Τέλος πάντων. Οι Isen Torr ήταν ένα σχήμα του Walker των Solstice, ο οποίος μάζεψε έναν ελαφρώς all-star(για τον ήχο) πληθυσμό γύρω του.
{: class="indentia"}

Στα μόλις 2 κομμάτια που παρέδωσαν μέσω του Mighty & Superior ep, οι Isen Torr παίζουν (κατά τα λεγόμενα του Walker) αγγλοσαξονικό πολεμικό μέταλ. Επικό μέταλ θα πω εγώ, της πιο ατόφιας κοπής, κατά τα καλπαστικής λογικής σημεία των μεγάλων Solstice. Με μια τεράστια φωνή (του Tony Taylor(rip) των Twisted Tower Dire) να απαγγέλλει τους πολεμικούς θούριους της (περιορισμένης σε σχέση με τους Solstice) στιχουργικής εξτραβαγκάντζας του Walker(?). Κιθάρες πολεμικές, ροές με την ταχύτητα κολλημένη στην marching σταθερά ενός εκστρατεύοντος γεμάτο ελπίδα τάγματος – εξαιρουμένων κάποιων μαχητικών κοψιμάτων που καλούν το σφυρί προς το αμόνι. Ριφ που έχουν τις ρίζες τους βαθιά ριζωμένες στα ανοξείδωτα εδάφη των επικών σημείων των Maiden του 4ου και 5ου δίσκου.
{: class="indentia"}

Μια απόλαυση διάρκειας μόλις 17 λεπτών, μοιρασμένη ισόποσα σχεδόν μεταξύ του ομώνυμου και του “The Theomachist”, μεγάλο επικό μέταλ ευρωπαΐκής, αγγλικής, ιστορικής κοπής. Με το καινούριο Solstice να αναμένεται εντός του 2015(και να μη με έχει πείσει με τα μέχρι στιγμής δείγματα), η ευκαιρία αναθύμισης ενός περασμένου μεγαλείου στο βιογραφικό του Walker ήταν προφανής. Mighty & Superior – Tomorrow belongs to me.
{: class="indentia"}

ΥΓ: Θεόρατο εξώφυλλο στην cd επανέκδοση από τον Martin Hanford.
{: class="indentia"}  
<br>
<iframe style="border: 0; width: 100%; height: 120px;" src="https://bandcamp.com/EmbeddedPlayer/album=2740127288/size=large/bgcol=ffffff/linkcol=0687f5/tracklist=false/artwork=small/transparent=true/" seamless><a href="http://solstice-englander.bandcamp.com/album/mighty-superior">Mighty &amp; Superior by Isen Torr</a></iframe>