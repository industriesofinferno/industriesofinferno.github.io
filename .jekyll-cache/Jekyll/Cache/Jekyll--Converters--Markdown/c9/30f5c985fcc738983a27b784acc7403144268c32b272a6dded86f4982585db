I"
<p><strong>13.Shadows over Riva(1997, Attic Entertainment)</strong><br />
<br />
<img src="/assets/images/videogames/shadows-over-riva-001.jpg" alt="Shadows over Riva" title="Shaodows over Riva" class="h-64" /><br />
Με αυτό το παιχνίδι έχω ψύχωση από το 1998(αν θυμάμαι καλά) που είχα διαβάσει το review του Τσουρινάκη και είχα σκάσει να το βρω. Δεν τα κατάφερα τότε(επαρχία γαρ) και στη θέση του είχα πάρει ένα παιχνίδι που είναι αρκετά πιο πάνω στη λίστα. Ουδέν κακό αμιγές καλού λοιπόν. Αλλά πραγματικά το Shadows over Riva με είχε στοιχειώσει μέχρι πριν λίγα χρόνια, που μετά από πολύ ιντερνετικό ψάξιμο κατάφερα να βρω ένα τόρεντ με το παιχνίδι. Μετά έμαθα και το dosbox για να το παίξω, αλλά τζίφος. Εν τέλει τσίμπησα τη gog έκδοση και όλα καλά, manuals και δε συμμαζεύεται. Και τι manual! 70σέλιδο και τιγκαρισμένο με πληροφορίες, απαραίτητο αν θες να παίξεις σοβαρά το παιχνίδι.  Το τρίτο Realms of Arcania αποδείχτηκε σχεδόν αντάξιο των προσδοκιών μου. Λαοθάλασσα από φυλές, στατιστικά, κλάσεις, και γενικά customisation (ακόμη και φοβίες έχει). Ε-Ξ-Α-Ι-Ρ-Ε-Τ-Ι-Κ-Ο artwork στα πορτρέτα των NPC’s. Πραγματικά, δε λέγεται το πόσο ωραία είναι. Πήγαινα σε κάθε μα κάθε σπίτι μόνο και μόνο για να χαζεύω τα μούτρα τους. Ότι καλύτερο έχω δει σε pc game σε αυτόν τον τομέα. Διάολε, έτσι πρέπει να γίνεται η truefantasy τέχνη. Κατά τ’ άλλα το παιχνίδι έχει τεράστιο βάθος, είναι πολύπλοκο μέχρι (για κάποιους) αηδίας (βάζεις σκοπιές, ψάχνεις βότανα, νερό, φαγητά ετσέτερα), οι μάχες είναι κλασσικό turn based όπως αρμόζει σε true old school rpg. Πολύ ωραίο story, ένα διαμαντάκι, όπως υποψιάζομαι ότι είναι και τα 2 προηγούμενα. Όποιος έχει χρόνο και υπομονή ας το δοκιμάσει ανεπιφύλακτα.</p>
:ET