I";<p>Πρέπει να ήταν αρχές Ιουνίου του ’10. Είχα τελειώσει με διαδοχικούς νυχτερινούς μαραθώνιους των True Blood, Supernatural, και του έπους Battlestar Galactica(για το οποίο πρέπει να ετοιμαστεί επίσης κείμενο). Ψάχνοντας τον επόμενο sci-fi σύντροφο απεμπολισμού από την ιδέα της εξεταστικής, θυμήθηκα το Doctor Who. Εγώ δεν το πρόλαβα όταν το έδειχνε τα αρχαία χρόνια στην ΕΡΤ, αλλά κάποιοι φίλοι μου μιλούσαν επί ετών με δέος για αυτό το τρομακτικό θέαμα των κονσερβέ ρομπότ που μονολογούσαν “exterminate”, καθώς και για το Κασκόλ. Με ένα γρήγορο γκουγκλάρισμα είδα πως μετά από πολυετές διάλειμμα, η σειρά είχε reboot-άρει το 2005. Πρώτη σεζόν να κατεβαίνει, ανυποψίαστος για το ότι η επαφή μου με την αγαπημένη μου (πλέον) σειρά απείχε κάποια gigabytes μόλις. Ακολουθεί παράθεση αγαπημένων επεισοδίων ανά season, κινούμενος αποκλειστικά στις καινούριες ενσαρκώσεις, μιας και ακόμη δεν έχω βρει τη δύναμη να ασχοληθώ ενδελεχώς με τις 26 παλιές, κλασσικές σεζόν.<br />
<br />
<strong>Season 1:</strong><br />
<br />
<img src="/assets/images/films/dr1.jpg" alt="dr1" /><br />
<br />
–The End of the World/The Unquiet Dead: Βάζω το δεύτερο και τρίτο επεισόδιο μαζί, όχι γιατί σχετίζονται θεματικά, αλλά γιατί ήταν αυτά που με έπεισαν. Μετά από ένα αδιάφορο ως κακό πρώτο επεισόδιο (“Rose”) – το οποίο σε φεστιβάλ κακογουστιάς παρουσιάζει λιωμένα πλαστικά και κινούμενα μανεκέν, εισάγοντας μια εξίσου αδιάφορη companion -, έδωσα μια ακόμη ευκαιρία στη σειρά, γιατί οι υποσχέσεις παρότι κρυμμένες ήταν αρκετές, αλλά και γιατί ο Δόκτωρ ήταν εξαιρετικά συμπαθής.
Το “End of the World” είναι όλα όσα μας αρνήθηκε το “Rose”. Εκτεταμένα sci-fi, με ταξίδι στο μέλλον, space-opera-δικο σκηνικό. Τα vibes αρχίζουν να αλλάζουν, και ξάφνου βρίσκομαι να θυμάμαι γιατί απομνημόνευα τους αστρικούς χάρτες από τα 5 μου, γιατί έφτιαχνα πορτοκαλί χαρτονένια κόκπιτ διαστημοπλοίων. Γενναίο καινούριο μέλλον, εποχή των εξερευνήσεων, πρωταγωνιστής με σαφή χαρακτηριστικά του trickster god αρχετύπου (τα οποία θα τονιστούν ακόμη περισσότερο με τον ερχομό της επόμενης σεζόν), και αυτοτελή επεισόδια που αρχίζουν όμως να χτίζουν περίτεχνα, μέσω σκόρπιων αναφορών, για να κορυφώσουν στο φινάλε της πρώτης σεζόν. Γνωριμία με πρόσωπα και ονόματα που αποπνέουν δέος, υπονοώντας το εύρος του lore. Άρχοντας του Χρόνου.</p>
:ET