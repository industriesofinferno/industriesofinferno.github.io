I"<p class="firstletteris">Μια από τις εντυπωσιακότερες σκηνές στην κινηματογραφική μεταφορά του <strong>Άρχοντα των Δαχτυλιδιών</strong> είναι το διαδοχικό άναμμα των συνθηματικών πυρών της Γκόντορ, από το Άμον Ντιν μέχρι το Χαλιφίριεν – ήταν το σύστημα που υπήρχε για επείγουσα επικοινωνία μεταξύ Γκόντορ και Ρόχαν.</p>

<p class="indentia">Υπάρχει κάτι τρομακτικά ικανοποιητικό στο διαδοχικό άναμμα τεράστιων πυρών· αναδύεται μια αίσθηση ασύνδετης συνέχειας και αθέατης μεταλαμπάδευσης καθώς οι φλόγες ξυπνάνε η μια χιλιόμετρα μακριά από την άλλη, η καθεμιά φαινομενικά ανεξάρτητη μα απότοκο της προηγούμενης. Είναι σαν να ξυπνάει διαδοχικά μια αποσπασματική πύρινη ραχοκοκαλιά της γης.</p>
<p><br /></p>

<p><img src="/assets/images/beacons.gif" alt="beacon system" /><br />
<br /></p>

<p class="indentia">Από τις <strong>ομηρικές φρυκτωρίες</strong> μέχρι το <strong>Σινικό τοίχος</strong> και τους <strong><a href="https://en.wikipedia.org/wiki/Spanish_Armada" class="text-blue-600 hover:text-blue-400">Άγγλους απέναντι στην Ισπανική Αρμάδα</a></strong>, και από τους <strong>Ασσύριους</strong> έως τα <strong>φινλανδικά <a href="https://en.wiktionary.org/wiki/vainovalkea" class="text-blue-600 hover:text-blue-400">vainovalkeat</a></strong> και την <strong>αραβική αλυσίδα</strong> από πυρές που πήγαινε από τη Συρία μέχρι το Κάιρο, η χρήση της φωτιάς για μετάδοση νέων (ιδιαίτερα αμυντικής φύσης) είναι <a href="https://en.wikipedia.org/wiki/Beacon#For_defensive_communications_(historical)" class="text-blue-600 hover:text-blue-400">ευρέως διαδεδομένο χωρικά και χρονικά</a>.</p>

<p class="indentia">Αυτό που δεν ήξερα είναι πως επί Βυζαντίου υπήρχε ένα παρόμοιο σύστημα που εκ πρώτης όψεως ήταν πολύ κοντά σε αυτό της Γκόντορ της Τρίτης Εποχής. Συγκεκριμένα, τον ένατο αιώνα, είχε δημιουργηθεί μια σειρά από <strong>εννιά πυρές που διέσχιζαν την Μικρά Ασία από νοτιοανατολικά προς βορειοδυτικά</strong>, από την άκρη της Κιλικίας στην οροσειρά του Ταύρου, μέχρι την Κωνσταντινούπολη, καλύπτοντας μια απόσταση 720 χλμ – η δε πληροφορία μπορούσε να καλύψει αυτά τα χιλιόμετρα μέσα σε μια ώρα. Η φορά χρήσης τους ήταν ουσιαστικά από τα σύνορα προς την πρωτεύουσα μια και ο κύριος λόγους ύπαρξής τους ήταν η προειδοποίηση για τυχόν επιδρομές. Για τη μετάδοση πληροφοριακής λεπτομέρειας (μιας και το άναμμα μιας φωτιάς είναι απλά ένα ψηφιακό bit με 0 και 1) υπήρχαν δυο συντονισμένα μεταξύ τους υδραυλικά ρολόγια τοποθετημένα στις δυο άκρες της αλυσίδας, ο τρόπος χρήσης των οποίων δεν έχει ακριβώς ξεκαθαριστεί και είναι εκτός της βλέψης του κειμένου αυτού. Μια γαργαλιστικά ενδιαφέρουσα υπόθεση έχει να κάνει με την πιθανότητα χρήσης υγρού πυρ για την αιφνίδια δημιουργία φωτιάς μεγάλης έντασης σε έκαστο σταθμό/πυρά.</p>
<p><br /></p>

<p><img src="/assets/images/beaconsystem.png" alt="beacon system" />
<em>Χάρτης του βυζαντινού προειδοποιητικού συστήματος</em><br />
<br /></p>

<p>Περισσότερα για την αραβική αλυσίδα, τον τρόπο λειτουργίας του ωρολογιακού συστήματος, καθώς και υποθέσεις για τη φύση της φωτιάς, υπάρχουν στο άρθρο του Pattenden.<br />
<br /></p>

<p><strong>Βιβλιογραφία:</strong></p>

<ul>
  <li><a href="https://www.jstor.org/stable/44170801" class="text-blue-600 hover:text-blue-400">Τhe byzantine early warning system</a>, Pattenden, Philip.</li>
  <li>Haldon, John F. (1990). Constantine Porphyrogenitus: Three treatises on imperial military expeditions</li>
</ul>
:ET